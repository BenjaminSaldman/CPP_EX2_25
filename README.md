# מטלה מספר 2 - מטריצות - העמסת אופרטורים

עבר הרבה זמן מאז שסיימתם את הקורס אלגברה לינארית :-) 
כדי לעורר בכם נוסטלגיה, במטלה הזאת אתם תממשו מחלקה המייצגת **מטריצות ריבועיות**.

המחלקה צריכה לכלול את האופרטורים הבאים:

### 1. אופרטור חיסור (`-`)
- מבצע חיסור איברים בהתאם למקומם בין שתי מטריצות בעלות אותו גודל.

### 2. אופרטור מינוס אונארי (`-`)
- הופך את סימן כל האיברים במטריצה (חיובי לשלילי ולהפך).

### 3. אופרטור Transpose (`~`)
- מחליף את השורות בעמודות של המטריצה.

### 3. אופרטור כפל (`*`)
- מבצע כפל בין 2 מטריצות.

### 4. כפל איברי (`%`)
- מכפיל כל איבר במטריצה אחת באיבר המתאים במטריצה השנייה.

### 5. חילוק בסקלר (`/`)
- מחלק כל איבר במטריצה במספר סקלרי.

### 6. מודולו עם סקלר (`% int`)
- מבצע פעולה של מודולו על כל איבר במטריצה עם מספר שלם נתון.

### 7. אופרטור חזקה (`^`)
- מעלה את המטריצה בחזקה על ידי כפל חוזר של המטריצה בעצמה.

### 8. גישה לאיברים באמצעות שני אינדקסים (`()`) 
- מאפשר גישה ישירה לאיבר ספציפי במטריצה על ידי שימוש באינדקסים `(i, j)`.

### 9. אופרטורי הגדלה והקטנה ב-1 (`++`, `--`)
- מגדיל או מקטין את כל איברי המטריצה באחד.

### 10. אופרטור אי-שוויון (`!=`)
- בודק אם שתי מטריצות אינן שוות. ככלל - מטריצות הן שוות אם סכום האיברים שלהם זהה.

### 11. אופרטורי השוואה (`<`, `>`, `<=`, `>=`)
- משווה בין שתי מטריצות לפי כלל מסוים, למשל סכום האיברים שלהן. ככלל - מטריצה גדולה מהשנייה אם הסכום של האיברים שלה גדול מסכום האיברים של המטריצה השנייה.

### 12. אופרטורי השמה משולבים (`+=`, `-=`, `*=`, `/=`, `%=`)
- מבצע פעולות חיבור, חיסור, כפל, חלוקה או מודולו על המטריצה ומעדכן אותה ישירות

### 13. אופרטור דטרמיננטה - (`!`)
  - מחשב את הדטרמיננטה של המטריצה.
    
### 14. אופרטור פלט
- מדפיס את המטריצה בצורה הגיונית

יש לבדוק את תקינות הקלט ולזרוק שגיאות במידת הצורך. בנוסף עליכם לכתוב טסטים לכל הפונקציות שכתבתם.

מצורף קובץ בשם ``Demo.cpp`` המדגים את הקוד.

יש לכתוב קובץ main שבו אתם מדגימים את הקוד שכתבתם. בנוסף, עליכם ליצור קובץ ``Makefile`` כאשר הפקודה ``make Main`` 
תריץ את הקובץ לדוגמה שכתבתם והפקודה ``make test`` תריץ את הטסטים שלכם.

כמו כן, עליכם לכתוב בתחילת **כל** קובץ את המייל שלכם. עליכם להגיש קובץ ``README`` המסביר את ההיררכיה של המחלקות ובאילו ספריות השתמשתם. כמו כן, עליכם לכתוב בתחילת כל קובץ את המייל שלכם.

כדי להגיש את המטלה במודל עליכם להגיש קובץ טקסט המורכב מ-3 שורות: בשורה הראשונה מספר תעודת הזהות שלכם, בשורה השנייה הקישור להגשה שלכם ובשורה השלישית הקומיט האחרון של הפרויקט.

מותר להתייעץ עם סטודנטים אחרים או לחפש מידע באינטרנט; אסור להעתיק קטעי-קוד שלמים מסטודנטים אחרים או מהאינטרנט.
יש לדווח על כל עזרה שקיבלתם, מסטודנטים אחרים או מהאינטרנט, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).
